Poza niesprzyjającymi warunkami pogodowymi największą trudnością dla Miłki będzie ciężar ekwipunku – około 80 kg, czyli 160 proc. masy jej ciała. To wszystko niezbędne wyposażenie: specjalne sanie (pulki), apteczka, narty, osobny namiot, własna kuchenka polowa, telefon satelitarny, sprzęt wysokogórski czy specjalistyczna odzież. Do tego oczywiście odzież i paliwo.

– Technicznie i sprzętowo jestem bardzo dobrze przygotowana. Grenlandia zweryfikuje resztę – podsumowuje Raulin.