Po odzyskaniu przez państwo polskie niepodległości w 1918 roku, reaktywowane towarzystwa i kluby narciarskie utworzyły na zjeździe Towarzystw Turystycznych w Krakowie komitet organizacyjny, z którego inicjatywy na zebraniu założycielskim w Zakopanem 26 grudnia 1919 roku uchwalono powołanie Polskiego Związku Narciarskiego. Założycielami PZN były następujące organizacje:

Karpackie Towarzystwo Narciarzy we Lwowie,
Sekcja Narciarska Polskiego Towarzystwa Tatrzańskiego w Zakopanem,
Tatrzańskie Towarzystwo Narciarzy w Krakowie,
Sekcja Narciarska Akademickiego Związku Sportowego w Krakowie,
Wintersportklub des Beskiden Vereines w Bielsku–Białej.