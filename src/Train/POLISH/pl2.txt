Pod koniec marca tego roku pawilon Orientarium w łódzkim zoo otworzy swoje drzwi dla zwiedzających. W nowoczesnym kompleksie będzie można zobaczyć unikalną faunę i florę Azji południowo-wschodniej. Co jeszcze czyni to miejsce wyjątkowym? Przeczytajcie!

Prace nad inwestycją rozpoczęły się w 2018 roku i objęły rewitalizację niemal połowy ogrodu zoologicznego. Orientarium składa się z czterech stref, m.in. ekspozycji prezentującej świat oceaniczny. 

Atrakcją kompleksu jest podwodny tunel o długości 26 metrów, który umożliwia obserwowanie ryb i morskich stworzeń przepływających nad głowami. To tutaj zobaczymy rzadko spotykane gatunki rekinów i płaszczek, takie jak żarłacze rafowe czarnopłetwe czy orlenie. 